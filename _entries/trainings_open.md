---
sectionid: trainings_open
sectionclass: h2
title: Iniziare un training
number: 4200
parent_id: trainings_index
---
Dalla pagina relativa ai dettagli di un training creato, è possibile aprire il training cliccando su 'Inizia registrazioni'.
Se necessario, inserire il proprio commento nel relativo campo.
Confermare la propria identità inserendo la password e premere SALVA per procedere con la registrazione dell'apertura del training. 

Prima di dichiarare l'inizio effettivo di un training è necessario registrare tutti i partecipanti.

_Nota: Dopo aver dichiarato l'inizio del training nessun dipendente può più essere aggiunto come partecipante._

La registrazione dei partecipanti avviene nella pagina relativa ai dettagli di un training aperto. Per aggiungere un partecipante, posizionarsi nel campo "Codice identificativo dipendente", scansionare il barcode del dipendente con apposito lettore e premere il tasto invio.
Se il codice identificativo è corretto, il dipendente viene salvato e i suoi dettagli sono visualizzati sotto la voce "Partecipanti registrati".

_Note: I dipendenti disattivati non possono essere registrati come partecipanti di un training. Lo stesso dipendente non può registrarsi più volte per la stessa sessione di training._ 

L'elenco dei partecipanti registrati per il training è visualizzato sotto la voce "Partecipanti registrati".

Dopo aver registrato tutti i partecipanti, è possibile dichiarare l'inizio del training, cliccando sul pulsante 'Inizia training'.
Se necessario, inserire il proprio commento nel relativo campo. 
Confermare la propria identità inserendo la password e premere SALVA per procedere con la registrazione dell'inizio del training. 
