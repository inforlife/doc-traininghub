---
sectionid: trainings_new
sectionclass: h2
title: Creare un training
number: 4100
parent_id: trainings_index
---
Per aprire un nuovo training è necessario definirne la descrizione, il codice, l'edizione, l'eventuale data dell'edizione e selezionare dalle liste predefinite il luogo di esecuzione e la modalità di verifica. Infine, per confermare la propria identità, è necessario inserire il codice di autenticazione generato con il proprio telefono [LINK].

_Nota: Nel caso di training relativo ad una procedura, il codice del training corrisponde al codice della SOP e la data dell'edizione corrisponde alla data di scrittura della SOP._

Una volta inserite tutte le informazioni richieste premere SALVA.

Se la creazione si è conclusa con successo, viene visualizzata la lista dei training in attesa di esecuzione. In caso di errori, invece, viene mostrato il form di creazione con i suggerimenti per la loro correzione.


Per ciascun training creato e non ancora iniziato è possibile definire la lista di allegati. Tale lista deve includere il materiale didattico utilizzato durante il training.
Gli allegati sono associati all'argomento del training (codice ed edizione) e sono quindi condivisi tra training diversi aventi stesso codice ed edizione.

Per visualizzare la lista degli allegati di un training, cliccare sul pulsante "Gestisci allegati" posto in corrispondenza del training desiderato nella lista dei training creati.

Per caricare un nuovo allegato cliccare nell'apposito campo posto sotto la voce "Carica allegato" e selezionarlo dal proprio file system. In alternativa è possibile anche trascinare direttamente l'allegato nello stesso campo.
Inserire quindi il codice di autenticazione generato con il proprio telefono [LINK] per confermare la propria identità.
Una volta inserite tutte le informazioni richieste premere SALVA.
Quando il caricamento dell'allegato è concluso, il nome del file viene visualizzato nella lista degli allegati.

_Nota: è possibile caricare qualsiasi tipo di file (pdf, immagine, documento Word, Excel, Power Point, etc.) ad eccezione dei file eseguibili. Nel caso in cui il formato del file non è consentito, viene visualizzato un apposito messaggio di errore dopo aver sottomesso il form._

Per ciascun allegato è possibile scaricarne una copia, premendo il pulsante "Download", o disattivarlo, cliccando su "Disattiva". 

Per disattivare un allegato è necessario inserire il codice di autenticazione generato con il proprio telefono [LINK] per confermare la propria identità e successivamente premere SALVA.
Quando la disattivazione dell'allegato è concluso, il nome del file non è più visualizzato nella lista degli allegati.

_Nota: Disattivando l'allegato, si elimina il file ad esso associato, che non sarà più disponibile in alcun modo. Il record relativo all'allegato resta a sistema ed è disponibile nell'audit del training._
