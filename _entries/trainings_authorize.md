---
sectionid: trainings_authorize
sectionclass: h2
title: Autorizzare un training
number: 4500
parent_id: trainings_index
---
Se la motivazione associata ad un training prevede che i dipendenti vengano autorizzati ad eseguire in autonomia determinate attività solo a seguito di un periodo di affiancamento, a seguito della conclusione della fase di valutazione, il training viene messo in stato 'in attesa di autorizzazione'.

Dalla pagina relativa ai dettagli di un training in attesa di autorizzazione, l'utente definito come autorizzatore in fase di creazione del training può definire, per ciascun partecipante al training, la data di autorizzazione.

Sotto la voce "Autorizzazioni", sono elencati i partecipanti al training e lo stato delle relative autorizzazioni. Se è presente un valore nella colonna 'Data di autorizzazione', il dipendente è già stato autorizzato.

Per autorizzare un dipendente, completare il form posto sotto la voce "Autorizza partecipante". Per fare ciò, selezionare il nome del partecipante, inserire un eventuale commento e cliccare su SALVA.

Dopo aver rivisto tutte le informazioni visualizzate nella pagina, per completare la fase di autorizzazione, cliccare sul pulsante 'Completa autorizzazione'.
Inserire, se necessario, il proprio commento nel relativo campo. 
Anche in questo caso, per confermare la propria identità, è necessario inserire <a href="https://inforlife.github.io/traininghub/#otp">il codice di autenticazione generato con il proprio telefono</a>.

Premere quindi SALVA per procedere con la registrazione della conclusione delle autorizzazioni. Verrà inviata una notifica a tutti gli utenti aventi il privilegio di 'Revisione training' per richiedere la loro approvazione.
