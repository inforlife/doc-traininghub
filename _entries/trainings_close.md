---
sectionid: trainings_close
sectionclass: h2
title: Finire un training
number: 4300
parent_id: trainings_index
---
Dalla pagina relativa ai dettagli di un training iniziato è possibile visualizzare l'elenco dei partecipanti registrati, gestire gli argomenti del training e dichiarare la fine del training.

L'elenco dei partecipanti al training è visualizzato sotto la voce "Partecipanti registrati".

Un partecipante può lasciare un training durante la sua esecuzione. Questo può avvenire ad esempio quando il partecipante è interessato solo ad una parte del training e non ha necessità di seguirlo nella sua interezza.
Quando un dipendente lascia un training, deve eseguire il check-out. Per fare ciò è necessario posizionarsi nel campo "Codice identificativo dipendente", scansionare il barcode del dipendente con apposito lettore e premere il tasto invio.
Se il codice identificativo è corretto, la partecipazione del dipendente, visualizzata sotto la voce "Partecipanti registrati", viene aggiornata indicando l'ora di check-out.

In questa fase è possibile aggiungere (o rimuovere) argomenti trattati durante la sessione di training. Per fare ciò cliccare sul pulsante "Gestisci argomenti". Selezionare, nella schermata che appare, gli argomenti da aggiungere o deselezionare quelli da rimuovere.
Confermare la propria identità inserendo la password e premere SALVA per procedere con la modifica degli argomenti associati alla sessione di training.

Per dichiarare la fine del training, cliccare sul pulsante 'Termina training'.

Se necessario, inserire il proprio commento nel relativo campo.
Confermare la propria identità inserendo la password e premere SALVA per procedere con la registrazione della fine del training.

_Nota: Premendo il pulsante SALVA, viene definita l'ora di fine del training. Il training deve quindi essere dichiarato come finito nel momento in cui l'istruttore termina effettivamente le attività di addestramento._

Dopo che il training è stato dichiarato come finito, tutti i partecipanti devono eseguire il check-out in modo tale da registrare il periodo effettivo di partecipazione al training. Anche in questo caso, è necessario posizionarsi nel campo "Codice identificativo dipendente", scansionare il barcode del dipendente con apposito lettore e premere il tasto invio.
Se il codice identificativo è corretto, la partecipazione del dipendente, visualizzata sotto la voce "Partecipanti registrati", viene aggiornata indicando l'ora di check-out.

Quando tutti i partecipanti hanno eseguito il check-out, l'istruttore deve dichiarare la chiusura effettiva del training. Ciò può essere fatto dalla pagina relativa ai dettagli di un training finito, cliccando sul pulsante 'Chiudi training'.
Confermare la propria identità inserendo la password e premere SALVA per procedere con la chiusura del training.

_Nota: Se per qualsiasi motivo un dipendente non ha eseguito il check-out, viene visualizzato un messaggio che avverte di questo fatto. L'istruttore può decidere di tornare alla pagina di chiusura oppure di terminare il training. Nel caso in cui chi non ha effettuato il check-out non è più presente nel luogo di esecuzione del training, L'istruttore può segnalare nei commenti l'anomalia riscontrata._
