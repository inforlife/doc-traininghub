---
sectionid: trainings_close
sectionclass: h2
title: Finire un training
number: 4300
parent_id: trainings_index
---
Dalla pagina relativa ai dettagli di un training iniziato è possibile visualizzare l'elenco dei partecipanti registrati e dichiarare la fine del training.

L'elenco dei partecipanti al training è visualizzato sotto la voce "Partecipanti registrati".

Un partecipante può lasciare un training durante la sua esecuzione. Questo può avvenire ad esempio quando il partecipante è interessato solo ad una parte del training e non ha necessità di seguirlo nella sua interezza.
Quando un dipendente lascia un training, deve eseguire il check-out. Per fare ciò è necessario posizionarsi nel campo "Codice identificativo dipendente", scansionare il barcode del dipendente con apposito lettore e premere il tasto invio.
Se il codice identificativo è corretto, la partecipazione del dipendente, visualizzata sotto la voce "Partecipanti registrati", viene aggiornata indicando l'ora di check-out.

Per dichiarare la fine del training, cliccare sul pulsante 'Termina training'.
Se necessario, inserire il proprio commento nel relativo campo. 
Anche in questo caso, per confermare la propria identità, è necessario inserire il codice di autenticazione generato con il proprio telefono [LINK].
Premere quindi SALVA per procedere con la registrazione della fine del training.

_Nota: Premendo il pulsante SALVA, viene definita l'ora di fine del training. Il training deve quindi essere dichiarato come finito nel momento in cui l'istruttore termina effettivamente le attività di addestramento._

Dopo che il training è stato dichiarato come finito, tutti i partecipanti devono eseguire il check-out in modo tale da registrare il periodo effettivo di partecipazione al training. Anche in questo caso, è necessario posizionarsi nel campo "Codice identificativo dipendente", scansionare il barcode del dipendente con apposito lettore e premere il tasto invio.
Se il codice identificativo è corretto, la partecipazione del dipendente, visualizzata sotto la voce "Partecipanti registrati", viene aggiornata indicando l'ora di check-out.

Quando tutti i partecipanti hanno eseguito il check-out, l'istruttore deve dichiarare la chiusura effettiva del training. Ciò può essere fatto dalla pagina relativa ai dettagli di un training finito, cliccando sul pulsante 'Chiudi training'. 
Anche in questo caso inserire, se necessario, il proprio commento nel relativo campo e confermare la propria identità con il codice di autenticazione generato con il proprio telefono [LINK]. 
Premere quindi SALVA per procedere con la chiusura del training.

_Nota: Se per qualsiasi motivo un dipendente non ha eseguito il check-out e non è più presente nel luogo di esecuzione del training, l'istruttore può comunque procedere alla chiusura del training, segnalando nei commenti l'anomalia riscontrata._
