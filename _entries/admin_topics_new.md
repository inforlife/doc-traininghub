---
sectionid: admin_topics_new
sectionclass: h3
title: Aggiungere un argomento
number: 3410
parent_id: admin_topics_index
---
Per aggiungere un argomento è necessario definirne la descrizione, il codice (limitato a sette caratteri), l'edizione corrente, l'edizione effettiva, la tipologia di esecuzione, la frequenza di esecuzione (in mesi) nel caso in cui si sia selezionato periodica come tipologia, l'utente responsabile dell'esecuzione dei training per l'argomento e se può essere eseguito come training autonomo. Se disponibili, possono inoltre essere indicate le mansioni che devono partecipare alle sessioni di training per l'argomento. In caso contrario potranno essere definite in un secondo momento.

_Nota: L'edizione corrente è l'ultima edizione approvata per l'argomento, che potrebbe ancora non essere effettiva. Per questo motivo, l'edizione effettiva deve essere minore o uguale all'edizione corrente._

Una volta inserite tutte le informazioni richieste confermare la propria identità inserendo la password e premere SALVA.

Se la creazione si è conclusa con successo, viene visualizzata la lista degli argomenti attivi, ovvero per i quali è possibile creare una sessione di training. In caso di errori, invece, viene mostrato il form di creazione con i suggerimenti per la loro correzione.

_Nota: Il sistema non permette di definire due argomenti aventi lo stesso codice._

_Nota: Gli argomenti relativi alle SOP vengono automaticamente creati o aggiornati (aumento di edizione) al completamento dell'approvazione del documento in SOP Connect. Essi vengono inoltre automaticamente aggiornati (aumento di edizione effettiva) quando un documento viene reso effettivo in SOP Connect._
