---
sectionid: trainings_grade
sectionclass: h2
title: Valutare un training
number: 4400
parent_id: trainings_index
---
Dalla pagina relativa ai dettagli di un training eseguito è possibile assegnare una valutazione a ciascuno dei partecipanti e quindi completare la valutazione della sessione.

Sotto la voce "Partecipanti registrati", sono elencati i partecipanti al training. Per ciascuno di essi, oltre al nome e al reparto di appartenenza, è visualizzato l'orario di registrazione (inizio - fine). Per i partecipanti già valutati, vengono inoltre mostrati l'esito, l'eventuale percentuale assegnata, il link per visualizzare lo storico delle modifiche della valutazione ('Dettagli') e, se definiti, i commenti dell'istruttore e il link per scaricare l'allegato.

_Nota: L'esito viene visualizzato con il colore assegnato al nome del partecipante. Se l'esito è positivo, il nome del partecipante è verde, se è negativo il nome è rosso._

Per assegnare una valutazione a un partecipante, completare il form posto sotto la voce "Valuta partecipante". Per fare ciò, selezionare il nome del partecipante e il relativo esito ed inserire l'eventuale percentuale di risposte corrette.
Se necessario è possibile caricare un allegato. Per fare ciò cliccare nell'apposito campo e selezionare il file dal proprio file system. In alternativa è possibile anche trascinare direttamente l'allegato nello stesso campo.

_Nota: è possibile caricare qualsiasi tipo di file (pdf, immagine, documento Word, Excel, Power Point, etc.) ad eccezione dei file eseguibili. Nel caso in cui il formato del file non è consentito, viene visualizzato un apposito messaggio di errore dopo aver sottomesso il form._

Inserire infine l'eventuale commento nel relativo campo.
Una volta inserite tutte le informazioni richieste premere SALVA.

In caso di errori, la valutazione assegnata ad un partecipante può essere corretta. Per fare ciò cliccare sul pulsante 'Aggiorna' relativo al partecipante desiderato e, dopo aver effettuato tutte le modifiche necessarie, premere SALVA. In caso di aggiornamento dell'allegato associato ad una valutazione, le precedenti versioni vengono rimosse.

_Nota: Sostituendo l'allegato, si elimina il file precedentemente caricato, che non sarà più disponibile in alcun modo. Il record relativo all'allegato resta a sistema ed è disponibile nell'audit della valutazione._

Dopo aver completato la valutazione per tutti i partecipanti al training, viene visualizzato il pulsante 'Completa valutazione'. Cliccare su di esso per dichiarare la conclusione del processo di valutazione.
Se necessario, inserire il proprio commento nel relativo campo.
Confermare quindi la propria identità inserendo la password e premere SALVA per procedere con la registrazione della conclusione della valutazione. 

Se il training non prevede la fase di autorizzazione, verrà inviata una notifica a tutti gli utenti aventi il privilegio di 'Revisione training' per richiedere la loro approvazione.

Se invece è necessario autorizzare i partecipanti ad eseguire in completa autonomia le attività illustrate dall'istruttore, lo stato del training viene aggiornato in 'in attesa di autorizzazione'.
